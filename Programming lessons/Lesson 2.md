## جاڤاسکریپت
لە ٩٠ەکانا دروست کراوە، تەمەنی دەیەیەک لە من زیاترە، لە براوسەری نێتسکەیپا بەکار ئەهاو یەکەم جار، ئینجا ئایی ئەم جیلە تازەیە ئێسە نازانێ نێتسکەیپ چییە، وەڵای ڕاستی منیش نازانم، خۆ منیش هەر ئەم جیلەم ئیتر، بەڵام وەکو ئەیگێڕنەوە، ئەڵێن گلوگلوی جاران بوو.
ئینجا هەدەفی چی بوو، ئەوکات بۆ ئەوەبوو ئینتەراکشن و جووڵە بێنێتە وێبسایتەکانەوە ئێستە ئیشێکی زەرورتری هەیە بۆ ئەوەیە تۆ نەچی وەکو پرۆگرامەر هەر ئیشێک بکەی ڕیلۆدێکێکی پەیجەکە بکەی، بۆ نموونە فەیسبووک بێ ڕیلۆد هەر وەرە خوارەوە خۆی پۆستێکی تازەت پشان ئەیات.

پرۆگرامینگ لەنگویجەکان بە گشتی ئەتوانین بڵێن لە کۆنترۆڵ سترەکچە و داتا سترەکچە پێکهاتووە، یەعنی چۆنیەتی خەزن کردنی داتا کاتییەکانت (ئەڵێین کاتی چونکە ئێمە موعامەلە لەگەڵ میمۆریا ئەکەین، ڕام) وە بەکارهێنانی چ سترکچەیەک، وە چۆن ئیشیان لەسەر بکەین بە چ سترەکچەیەک لە ڕێگەی کۆنترۆل سترەکچەوە وەکو وایڵ کە لە کۆدەکەی پێشترا بینیمان.

ئەمە ئەساسی پرۆگرامینگە. 
ئینجا ئەو سفر و یەکو شتەتان بیر یەت باسمان کرد لە دەرسی پێشووا؟ ناوەڵا مامۆستا ئەوە باسی چی ئەکەی، ڕۆڵەی خۆم ئەبێ سەعی کەی ڕۆڵەی خۆم، بەساقە. ئەو سفر و یەکانە کۆ ئەبنەوە پێیان ئەوترێ بایت، هەر دانەیەکیان بتی پێئەوترێ، ٨ دانەیان بەیەکەوە پێی ئەوترێ بایت، ئینجا هەزار بایت پێی ئەوترێ کیلۆ بایت، ١٠٠٠ کیلۆ بایت ئەبێ بە گێگا بایت، ئیتر ئەکیدم ئەزانن گێگا بایت چییە، کە ئەچی مۆبایل ئەکڕی ئەڵێن ٢٥٦ گێگا بایتە، ئەوە ئەوەیە.

## ژمارەکان
ئێ کاکە گیان ئەو سفر و یەکانە کە لەباتی ژمارەن، وتمان پێی ئەوتری بت و بایت، بەڵام لە جاڤا سکریپتا پێیان ئەڵێین ڤالیو.

هەموو ڤالیوێک ئەساسەکەی ژمارەیە، بەس ئێمە لەسەر ئەساسەکەی ئیشناکەیەن بۆیە هەر ڤالیوێک لە جاڤاسکریپتا ئەتوانین ڕۆڵی بەینێ، بۆ نمونە نوسینە، یا ژمارەیە یا پۆینتاتە وەکو ١.١ و ٢.٢ و ئاوایی، هەر یەکەو ڕۆڵ و سیفەتی خۆیی هەیە.

لە جاڤاسکرپت ژمارەکان بە بەیسی ٢ خەزن ئەکرێن، هەروەها  ٦٤ دانە سفر و یەک کە ئەگاتە ٢ بە توانی ٦٤ واتە ١٨ قوینتیلین، یەعنی تا ئەوێ ئەتوانی، باوەر ناکەم زیاترت بوێت،  بەس ئەگەر زیاترت ویست ئەوە ئەکیدم بایی ئەوەنەش شارازای کە خۆت حلی کەیت.
تەبعان با پێشتان بڵێم کری زەلامێک زیاتری ئەوێت، ئەگەر زیاتر دابنێی توشی میمۆری ۆڤەرفلۆو ئەبیت، (ئەها جامێک ئاو پڕ ئەبێت و لێی ئەڕژێ ئەوە ۆڤەر فلۆوە) کاتێک زیاترت ئەوێت بۆ نموونە ئەگەر بتەوێت حسابی ژمارەکانی پای بکەی، پای ئەزانن؟ ژمارە ناکۆتاکە ٣.١٤١٥... تا بێت ژمارە زیاتر ئەبێت، ئەوە ئەکیدم لە قوینتیلین زیاترە.
تەبعان ئەو قوینتیلینە هەمووی بۆتۆ نییە بە ئیسراحەت بەکاریبێنیت، یەک بت لەو ٦٤ بتە بۆ ژمارە نێگەتڤەکانە ئینچا ئەڵێی چۆنی بۆ ژمارە نێگەتیڤەکانە، کاتێک کە ژمارەکە نێگەتڤ بوو ئەو بتە دائەگرسێ یەعنی ئەبێ بە یەک، و بە پێچەوانەوە بۆ ژمارە پۆزەتیڤەکان.
ئینجا تۆ ئاقڵی بە سەر و شکڵتا دیارە، ئێستا لێم ئەپرسی ئەی پۆینت؟ بۆنموونە ١.١، یان هەر نمونەکەی پێشومان، پای ٣.١٤ ئەوانە چۆن ئیشەکەن؟ ئێ وەجبەیەک بتیش لەو ٦٣یەی کە ئەمێنێتەوە بۆ ژمارەکانی لای ڕاستی فاریزەیە.
سەرتان نەئێشێنم دوای ئەوەی قەرزەکانمان یایەوە چەن بۆخۆمان مایەوە؟ ٩ قوادریلین (١٥ سفر)، هەر باشە کەم نییە. شکورین، خۆ شکور نابی چی ئەکەی

## کردارە بیرکارییەکان
کۆ و کەم شتێکی وا موهیمی تیا نییە. هەر کەمێک لە بیرکاری بزانیت حلەبێت، کەڕەت و دابەشیش.
بەڵام شتێک کە زەڕورە بیزانیت ئەوەیە کاتێک بۆ نموونە ئەڵێین:
٤ × ٣ + ٢
هەرچەنێکە دووەکە زووتر هاتووە لە جاڤاسکریپتا خۆی کەڕەتەکە ئەکات واتە بەپێت یاسای بیرکاری ئەڕوات:
کەوانە پێش هەموو شتێکە
پاشان توان
پاشان کەڕەت و دابەش
لە کۆتایشا کۆ و کەم
بەو جۆرە
یەک کردار هەیە کە تۆزێک تابەتە لە جاڤاسکریپت، پێی ئەوترێ مۆدوڵ هەنێک جار، کرداری ماوەیە، % هێماکەیەتی. ئەمەش ماوەی دابەشکردنێکمان پێ ئەڵێت.
١٤٤%١٢ ئەوا سفرمان ئەیاتێ.

## ژمارە نا ژمارەکان
ئەو ژمارانەی کە ژمارە نین، سێ دانەمان هەیە.
infinity وە infinity- هەرچەنێکە لە تایپی ژمارەن، بەڵام ژمارە نین، کاتێک ئەمانەت دەست ئەکەوێت کە ژمارەیەک بێت نەتوانین بە ژمارە موعامەلەی لەگەڵا بکەین وەکو یەک دابەش سفر بۆنموونە.
ژمارەیەکی تر کە ژمارە نییە NaN واتە Not a number ئەمیش بەهەمان شێوە لە ژێر تایپی ژمارەیایە بەس کاتێک دەست ئەکەوێت کە سفر دابەش سفر بکەیت، شتێک کە لە بیرکارییا مانای نییە.


## تەزبیح
مەزوعی دواترمان تەزبیحە، تەزبیح چییە لە جاڤاسکریپتا؟
"سڵاو لە هەموو لایەک"
ئەمە تەزبیحە، تەزبیحێکە لە پیت، بۆیە پێی ئەڵێین تەزبیح. هههههه، لە ئینگیلیزیا پێی ئەوترێ سترینگ، سترینگیش واتە پەت لەوەوە هاتووە کە پەتێک لە پیت، بە ڕیز بە دوای یەکا، ئێ کوردەواریەکەی خۆمان من پێم باشە پێی بوترێت تەزبیح😂

ئینجا ئەم تەزبیحانە شتی خۆر باشیان پێ ئەکرێت، جگە لەوەی وەجبەیەک پیت ئەتوانین لەلای یەکەوە پشان بەین، بەڵام، ئەتوانین کۆ کردنەوەشیان لەسەر ئەنجام بەین، کە پێی ئەوترێ کۆنکاتنەیت (واتە پێکەوەبەستن).
بۆ نموونە:
"پێکە" + "وە" + "بەس" + "تن"
ئەتوانیت یەک کوۆت یان دوو کوۆت یان باک تیکیش باکاربێنیت بەو مەرجەی سەرەتاو کۆتایی هەمان شتبن.
هەموو شتێک ئەتوانی بنووسی لەناو سترینگا، هەنێک شت نەبێ، لەوانەیە تۆزێ کێشەمان بۆ دروست کات، وەکو " خۆی. بۆ ئەوەی ئەویش دانێن ئەتوانین کۆماند سلاش بەکاربێنین (/) واتە: "\\، بەو شێوەیە. 
بۆ دێڕی تازەش بەهەمان شێوەیە:
n\
بەم شێوەیە هەموو شتێک دوای \\ تایبەتە.
"A newline character is written like \"\\n
تەبعان وەکو ئەزانن سترینگیش (تەزبیحیش) ئەبێ بکرێت بە ژمارە تاوەکو بتوانین لە میمۆریا خەزنی بکەین بە سفر و یەک، جاڤا سکریپت، سیستمی یونیکۆد بەکارئەهینێت، لەوانەیە بیستبێتتان یونیکۆدی کوردی لەسەر فۆنت و کیبۆرد و شتی لەو بابەتە، لە ڕێگەی یونیکۆدەوە ئەتوانین هەموو پیتێک بکەین بە ژمارە، پیتی لاتینی و عەرەبی و هەموو پیتێک.

ئینجا جاڤاسکریپت ٢ بە توانی ١٦ ژمارەی دانەوە بۆ یونیکۆد بۆ هەر پیتێکی سترینگەکە، بەڵام کێشەیەکمان هەیە لێرەیا ئەویش ئەوەیە کە یونیکۆد عەدەدی زیاترە لە ٢ بە توانی ١٦ بۆیە هەنێک کارەکتەری یونیکۆد هەیە دوو سپەیس ئەبەن لە سترینگەکەیا لەباتی یەک.






